---
title: Як «створити» обліковий запис Ethereum
description: Покрокова інструкція для створення облікового запису Ethereum за допомогою гаманця.
lang: uk
---

# Як зареєструвати обліковий запис Ethereum

Будь-хто може створити обліковий запис Ethereum безоплатно за допомогою додатка певного типу, загально відомого як гаманець. Гаманці створюють і захищають ключі, які дають вам змогу зберігати, надсилати та отримувати криптовалюту. Ви також зможете приєднуватися до проєктів на Ethereum, які дадуть можливість торгувати NFT, обмінюватися токенами, отримувати доступ до ігор і багато іншого.

На відміну від створення нового облікового запису в компанії, в Ethereum це відбувається вільно, приватно та без запиту дозволу. Облікові записи контролюються ключами, які допомагає створювати програмне забезпечення вашого гаманця, і вони не видаються третьою стороною, а також не зберігаються в центральному реєстрі.

## Крок 1. Перегляньте наш список гаманців

Гаманець — це як рахунок для Ethereum в онлайн-банку. Існують десятки різних гаманців на вибір: мобільні, для робочих столів і навіть розширення для браузерів. Почніть із нашого контрольованого списку надійних гаманців.

<ButtonLink to="/wallets/find-wallet/">
  Знайти гаманець
</ButtonLink>

## Крок 2. Виберіть гаманець, що відповідає вашим потребам

Якщо ви нещодавно до нас долучилися, можете активувати фільтр «Для початківців у криптовалюті», щоб переглянути тільки ті гаманці, які мають усі необхідні функції, що, на нашу думку, особливо корисні для початківців. Існують також інші фільтри в профілі, що дають можливість задовольнити ваші потреби.

## Крок 3. Завантажте та встановіть додаток для вашого гаманця

Коли ви визначилися з конкретним гаманцем, відвідайте його офіційний сайт або магазин додатків і завантажте й встановіть додаток. Усі вони мають бути безоплатні.

## Крок 4. Відкрийте додаток і згенеруйте або імпортуйте свій обліковий запис Ethereum

Коли ви вперше відкриєте новий гаманець, вам може бути запропоновано вибрати між створенням нового облікового запису та імпортом наявного. Виберіть створення нового облікового запису.

## Крок 5. Збережіть свою фразу для відновлення

Деякі додатки попросять вас зберегти секретну фразу для відновлення. Дуже важливо зберігати цю секретну фразу для відновлення в безпеці! Будь-яка особа, що знає цю секретну фразу для відновлення, може отримати контроль над усіма вашими обліковими записами, згенерованими з цими словами. Ніколи не діліться цією фразою з іншими. Ця фраза має містити від 12 до 24 випадково згенерованих слів (порядок слів важливий).

Після збереження своєї фрази для відновлення ви маєте побачити панель керування свого гаманця та ваш баланс. Ознайомтеся з нашим посібником про те, [як користуватися гаманцем.](/guides/how-to-use-a-wallet)

 <br />

<InfoBanner shouldSpaceBetween emoji=":eyes:">
  <div>Потрібно більше інформації?</div>
  <ButtonLink to="/guides/">
    Перегляньте наші інші посібники
  </ButtonLink>
</InfoBanner>

## Поширені запитання

### Мій гаманець і мій обліковий запис Ethereum — це те саме?

Ні, як і в онлайн-банку, у вас може бути багато різних облікових записів, і всі вони зберігаються в одному додатку гаманця. Ваша фраза, яка містить від 12 до 24 слів, захищає їх усі: це як насіння великого дерева (тому ви маєте зберігати її в безпеці). На кожній гілці дерева є ключ, а кожен ключ — це один із ваших облікових записів. Якщо ви втратите доступ до гаманця (тобто ваше дерево зрубають), ви завжди зможете відновити всі свої різні облікові записи, використовуючи інше програмне забезпечення й те саме насіння (з якого завжди виростає те саме дерево).

### Чи можу я надсилати біткоїни на адресу Ethereum або ефіри на адресу Bitcoin?

Ні, не можете. Біткоїн і ефір існують у двох окремих мережах (тобто в різних блокчейнах), і у кожної з них власні моделі ведення транзакцій і формати адрес. Було здійснено різні спроби перенесення токенів між двома різними мережами, з яких найактивнішою наразі є [обернений біткоїн, або WBTC](https://www.bitcoin.com/get-started/what-is-wbtc/). Тут не йдеться про передавання прав, оскільки WBTC є кастодіальним рішенням (тобто одна група людей контролює певні критично важливі функції) і надається тут лише в інформаційних цілях.

### Якщо в мене є адреса ETH, чи належить мені така сама адреса в інших блокчейнах?

Ви можете використовувати ту саму адресу в усіх блокчейнах, сумісних із віртуальною машиною Ethereum (Ethereum Virtual Machine, EVM), якщо у вас гаманець із фразою для відновлення. У цьому [списку](https://chainlist.org/) містяться блокчейни, які ви можете використовувати з тією самою адресою. Деякі блокчейни, як-от Bitcoin, реалізують абсолютно окремий набір мережевих правил, і вам знадобиться інша адреса в іншому форматі. Якщо у вас гаманець для смартконтрактів, відвідайте вебсайт продукту, щоб отримати більше інформації про те, які блокчейни підтримуються.

### Чи безпечніше мати власний гаманець, ніж зберігати кошти на біржі?

Так, це набагато безпечніший варіант, оскільки ніхто інший не матиме доступу до ваших коштів. На жаль, є багато прикладів збанкрутілих бірж, користувачі яких втратили свої заощадження, які там зберігали. Деякі інші найпоширеніші ризики — це злами, заморожені облікові записи та блокування виведення коштів. Власний гаманець (з фразою для відновлення) — найкращий спосіб захистити свої активи. Проте недостатньо захищена фраза для відновлення потенційно наражає вас на більші ризики, ніж керування ключами біржею. Переконайтеся, що ви добре подбали про збереження фрази для відновлення.

### Якщо я загублю свій телефон або апаратний гаманець, чи потрібно мені використовувати той самий додаток гаманця, щоб відновити втрачені кошти?

Ні, ви можете використати майже будь-який гаманець, оскільки процес відновлення значною мірою стандартизовано. Це означає, що ви можете ввести одну фразу, яка містить від 12 до 24 слів, у більшості гаманців і відновити той самий обліковий запис. Будьте обережні, якщо вам знадобиться це зробити: переконайтеся, що ви не підключені до Інтернету під час процесу відновлення гаманця, щоб унеможливити випадковий виток вашої фрази для відновлення. Часто неможливо відновити втрачені кошти без фрази для відновлення.
