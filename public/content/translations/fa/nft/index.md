---
title: توکن‌های معاوضه‌ناپذیر (NFTها)
description: نگاهی کلی به NFTها در اتریوم
lang: fa
template: use-cases
emoji: ":frame_with_picture:"
sidebarDepth: 2
image: /infrastructure_transparent.png
alt: لوگوی اتر که با هولوگرام نمایش داده شده‌ است.
summaryPoint1: راهی برای نمایش دادن هر چیز بی‌همتا به‌عنوان یک دارایی مبتنی بر اتریوم.
summaryPoint2: '‏NFTها بیش از هر زمان دیگر به تولیدکنندگان محتوا قدرت می‌دهند.'
summaryPoint3: با پشتیبانی قراردادهای هوشمند روی زنجیره‌ بلوکی اتریوم.
---

## NFTها چه هستند؟ {#what-are-nfts}

NFTها هریک به صورت جداگانه توکن‌های منحصربه‌فردی هستند. هر NFT ویژگی‌های متفاوتی دارد (معاوضه‌ناپذیر) و کمیاب بودن آن اثبات‌پذیر است. NFT با توکن‌هایی مثل اتریوم یا سایر توکن‌های مبتنی بر شبکه اتریوم مانند USDC از این منظر که هر یک واحد آن‌ها مشابه واحدهای دیگر است و ویژگی‌های یکسانی دارد (قابل معاوضه) متفاوت است. برای شما مهم نیست که کدام اسکناس دلار (یا اتریوم) را در کیف پول خود داشته باشید زیرا همه آن‌ها یکسان هستند و ارزش یکسانی دارند. با این حال، شما به نوع NFT تحت مالکیتتان _اهمیت_ می‌دهید، زیرا هر کدام از آن‌ها مشخصات متفاوتی دارند که آن‌ها را نسبت به بقیه متمایز می‌کنند (معاوضه‌ناپذیر).

منحصربه‌فرد بودن هر NFT امکان توکنیزه کردن چیزهایی مانند آثار هنری، اشیاء کلکسیونی یا حتی املاک و مستغلات را فراهم می‌کند؛ به این صورت یک NFT منحصربه‌فرد نمودی از برخی اقلام خاص در دنیای واقعی یا اقلام دیجیتال است. مالکیت دارایی به صورت عمومی در زنجیره بلوکی اتریوم قابل تأیید است.

<YouTube id="Xdkkux6OxfM" />

## اینترنت دارایی‌ها {#internet-of-assets}

NFTها و اتریوم برخی از مشکلاتی را که امروزه در اینترنت وجود دارد حل می‌کنند. هرچه همه چیز دیجیتالی‌تر می‌شود، تکثیر ویژگی‌های موجودیت‌های فیزیکی مانند کمیت محدود، یکتایی و اثبات مالکیت ضرورت پیدا می‌کند به نحوی که تحت کنترل یک سازمان مرکزی قرار نگیرد. به عنوان مثال، با NFTها، می‌توانید یک فایل mp3 موسیقی را در تمامی برنامه‌های مبتنی بر اتریوم داشته باشید و به یک برنامه موسیقی خاص مانند اسپاتیفای یا اپل موزیک وابسته نباشید. می‌توانید یک نام کاربری در شبکه‌های اجتماعی داشته باشید که قابلیت فروش یا تعویض دارد، و ارائه‌دهنده پلتفرم نمی‌تواند آن را خودسرانه از شما بگیرد.

اینترنت NFTها در مقایسه با اینترنت امروزی که اکثر ما استفاده می‌کنیم چنین به نظر می‌رسد...

### یک مقایسه {#nft-comparison}

| یک اینترنت NFT                                                                                                                                     | اینترنت امروزی                                                                                                                        |
| -------------------------------------------------------------------------------------------------------------------------------------------------- | ------------------------------------------------------------------------------------------------------------------------------------- |
| شما مالک دارایی‌هایتان هستید! فقط شما می‌توانید آنها را بفروشید و یا مبادله کنید.                                                                  | شما یک دارایی را از یک سازمان اجاره می‌کنید و ممکن است از شما گرفته شود.                                                              |
| NFTها از نظر دیجیتالی منحصربه‌فرد هستند و هرگز دو NFT یکسان وجود ندارد.                                                                            | نسخه کپی یک موجودیت را اغلب نمی‌تواند از نسخه اصلی تشخیص داد.                                                                         |
| گواهی مالکیت یک NFT بر روی زنجیره بلوکی ذخیره می‌شود و قابل تأیید برای همگان است.                                                                  | سوابق مالکیت اقلام دیجیتال در سرورهایی که توسط مؤسسات کنترل می‌شوند ذخیره می‌شود - شما باید حرف آنها باور کنید.                       |
| NFTها قراردادهای هوشمند روی اتریوم هستند. یعنی آنها به راحتی می‌توانند در دیگر قراردادهای هوشمند و اپلیکیشن‌های غیرمتمرکز روی اتریوم استفاده شوند! | شرکت‌‌های دارای اقلام دیجیتال معمولاً به زیرساخت اختصاصی «محدود و بسته» مختص خود نیاز دارند.                                          |
| سازندگان محتوا می‌توانند آثار خود را در هر جا بفروشند و می‌توانند به یک بازار جهانی دسترسی داشته باشند.                                            | سازندگان به زیرساخت و توزیع پلتفرم‌هایی که استفاده می‌کنند متکی هستند. این‌ها اغلب مشمول شرایط استفاده و محدودیت‌های جغرافیایی هستند. |
| سازندگان NFT می‌توانند حقوق مالکیت کارشان را برای خود محفوظ بدارند و حق امتیاز را مستقیماً در قرارداد هوشمند NFT برنامه‌ریزی کنند.                 | پلتفرم‌هایی مانند سرویس‌های پخش موسیقی اکثر سود حاصل از فروش را از آن خود می‌کنند.                                                    |

## NFTها برای چه مواردی مورد استفاده قرار می‌گیرند؟ {#nft-use-cases}

NFTها کاربرد بسیاری دارند، از جمله:

- اثبات اینکه شما در یک رویداد شرکت کرده‌اید
- گواهی این که شما دوره ای را گذرانده‌اید
- آیتم‌های قابل مالکیت در بازی‎‌‌ها
- هنر دیجیتال
- توکنیزه کردن دارایی‌های دنیای واقعی
- اثبات هویت دیجیتالی شما
- دریچه دسترسی به محتوا
- صدور تیکت
- غیرمتمرکز بودن نام دامنه‌های اینترنتی
- وثیقه در امور مالی غیر متمرکز (دیفای)

شاید شما هنرمندی هستید که می‌خواهید با استفاده از NFT، بدون از دست دادن کنترل و سودتان به واسطه‌ها، آثارتان را به اشتراک بگذارید. می‌توانید قرارداد هوشمند جدیدی بسازید و تعداد NFTها، مشخصات آنها و لینک ورود به برخی آثار هنری خاص را مشخص کنید. به عنوان یک هنرمند، شما می‌توانید حق امتیاز قابل پرداخت خود را در قرارداد هوشمند برنامه‌نویسی کنید (به عنوان مثال انتقال 5 درصد قیمت فروش به صاحب قرارداد برای هربار انتقال یک NFT). همچنین همیشه می‌توانید ثابت کنید که شما سازنده NFTها بوده‌اید چون مالک کیف پولی هستید که قرارداد را منتشر کرده است. خریداران شما به راحتی می‌توانند اصالت NFT را که از مجموعه شما خریداری کرده‌اند اثبات کنند به این خاطر که آدرس کیف پول آنها به یکی از توکن‌ها در قرارداد هوشمند شما ارتباط یافته است. آنها می‌توانند از آن در سراسر اکوسیستم اتریوم استفاده کنند و ضمناً از بابت اصالت آن خیالشان آسوده باشد.

و یا، بلیت یک رویداد ورزشی را در نظر بگیرید. درست همان‌طور که برگزارکننده‌ یک رویداد می‌تواند انتخاب کند که چند بلیت بفروشد، سازنده یک NFT نیز می‌تواند تصمیم بگیرد که چه تعداد کپی وجود داشته باشد. گاهی این‌ها کپی‌هایی کاملاً شبیه به هم هستند، مانند 5000 بلیت پذیرش عمومی. گاهی اوقات چندین مورد ضرب می‌شود که بسیار شبیه به هم هستند، اما هریک با دیگری کمی تفاوت دارد؛ مانند بلیت یک صندلی اختصاصی. بلیت‌ها را می‌توان به شکل همتا به همتا و بدون نیاز به واسطه خرید و فروش کرد و خریدار همیشه می‌تواند اصالت بلیت‌ها را با چک کردن اعتبار آدرس قرارداد چک کند.

در سایت ما، از NFTها برای نشان دادن اینکه افراد به طور معناداری در مخزن گیت‌هاب ما مشارکت کرده‌اند (وب‌سایت را برنامه‌نویسی کرده‌اند، مقاله‌ای نوشته یا تغییر داده‌اند...)، محتوای ما را ترجمه کرده‌اند، یا در انجمن‌های ما شرکت کرده‌اند استفاده می‌شود، و حتی نام دامنه NFT نیز مختص خودمان است. اگر در ethereum.org مشارکت کنید، می‌توانید درخواست یک POAP NFT کنید. بعضی دورهمی‌های کریپتویی از PAOPها به عنوان بلیت استفاده کرده‌اند. [اطلاعات بیشتر در مورد مشارکت](/contributing/#poap).

![ethereum.org POAP](./poap.png)

همچنین این وبسایت یک دامنه جایگزین دارد که توسط NFTها پشتیبانی می‌شوند، **ethereum.eth**. آدرس `.org` ما اساساً توسط یک ارائه‌دهنده‌ سیستم نام دامنه (DNS) مدیریت می‌شود، در حالی که ethereum`.eth` از طریق سرویس نام اتریوم (ENS) در اتریوم ثبت شده‌ است. و ضمناً تحت مالکیت و مدیریت ما است. [اطلاعات ENS ما را بررسی کنید](https://app.ens.domains/name/ethereum.eth)

[اطلاعات بیشتر درباره‌ ENS](https://app.ens.domains)

<Divider />

## NFTها چگونه کار می‌کنند؟ {#how-nfts-work}

NFTها، مانند هر آیتم دیجیتالی در زنجیره بلوکی اتریوم، از طریق یک برنامه کامپیوتری ویژه مبتنی بر اتریوم به نام «قرارداد هوشمند» ایجاد می‌شوند. این قراردادها از قوانین خاصی پیروی می‌کنند، مانند استانداردهای ERC-721 یا ERC-1155، که تعیین می‌کند قرارداد چه کاری می‌تواند انجام دهد.

قرارداد هوشمند NFT می‌تواند چند کار کلیدی را انجام دهد:

- **ایجاد NFTها:** می‌تواند NFTهای جدید تولید کند.
- **تخصیص مالکیت:** با پیوند دادن آن‌ها به آدرس‌های خاص اتریوم، مالکیت هریک از NFT‌ها را ردیابی می‌کند.
- **اختصاص یک شناسه به هر NFT:‏** هر NFT شماره‌ای دارد که آن را منحصربه‌فرد می‌کند. علاوه بر این، معمولاً برخی از اطلاعات (فراداده) به آن پیوست شده است که توضیح می‌دهد آن NFT چه چیزی را نشان می‌دهد.

وقتی شخصی یک NFT را «ایجاد» یا «تولید» می‌کند، اساساً به قرارداد هوشمند می‌گوید که مالکیت یک NFT خاص را به او بدهد. این اطلاعات به صورت امن و عمومی در زنجیره بلوکی ذخیره می‌شود.

علاوه بر این، تولیدکننده محتوا می‌تواند قوانین بیشتری اضافه کند. او ممکن است تعداد تولید یک NFT خاص را محدود کند یا مقرر نماید که با هربار دست به دست شدن NFT، حق امتیاز کوچکی دریافت کند.

### امنیت NFT {#nft-security}

امنیت اتریوم از اثبات سهام ناشی می‌شود. این سیستم به گونه‌ای طراحی شده است که از لحاظ اقتصادی از اقدامات خرابکارانه جلوگیری کند و اتریوم را درمقابل دستکاری مقاوم سازد. این همان چیزی است که وجود NFTها را ممکن می‌کند. هنگامی که بلوک حاوی تراکنش NFT شما نهایی شود، تغییر آن برای مهاجم، میلیون‌ها اتر هزینه خواهد داشت. هرکس که نرم‌افزار اتریوم را اجرا می‌کند، فوراً می‌تواند دستکاری خرابکارانه در NFT را تشخیص دهد و طرف خرابکار مشمول جریمه مالی قرار می‌گیرد و اخراج می‌شود.

مسائل امنیتی مربوط به NFTها اغلب به کلاهبرداری‌های فیشینگ، آسیب‌پذیری‌های قرارداد هوشمند یا خطاهای کاربر (مانند افشای ناخواسته کلیدهای خصوصی) مربوط می‌شود، که امنیت خوب برای کیف پول را برای دارندگان NFT ضروری می‌کند.

<ButtonLink to="/security/">
  اطلاعات بیشتر در مورد امنیت
</ButtonLink>

## بیشتر بخوانید {#further-reading}

- [راهنمای NFT برای مبتدیان](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _لیندا ژی، ژانویه 2020_
- [ردیاب EtherscanNFT](https://etherscan.io/nft-top-contracts)
- [استاندارد توکن ERC-721](/developers/docs/standards/tokens/erc-721/)
- [استاندارد توکن ERC-1155](/developers/docs/standards/tokens/erc-1155/)

<Divider />

<QuizWidget quizKey="nfts" />
